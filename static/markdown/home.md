🎲 GIOCA A SCUOLA – SI TORNA A SCUOLA… PER DIVERTIRSI! 🎲

Cari Genitori,

la scuola apre le porte anche nel pomeriggio per un'iniziativa speciale: GIOCA A SCUOLA, un progetto che porta i giochi da tavolo nelle scuole medie e, da quest’anno, anche nelle elementari!

Per due ore, i ragazzi potranno sfidarsi, collaborare e divertirsi con giochi selezionati, pensati per sviluppare logica, strategia, creatività e socializzazione.

L’iniziativa è organizzata dai genitori con il supporto della scuola, che crede nel valore educativo del gioco. Un’occasione per tornare a scuola in un modo diverso, dove l’apprendimento si trasforma in puro divertimento!

Vi aspettiamo! 🎲✨

ps : Prenotazione obbligatoria!  
 

🎲 Che giochi facciamo?  🎲

A GIOCA A SCUOLA si sfidano i riflessi con Fantascatti, si viaggia nel tempo con Timeline, si bluffa (senza esagerare!) con Lupus in Fabula, si sognano mondi fantastici con Dixit, si scoprono parole segrete con Nome in Codice, si rischia tutto con Exploding Kittens, si segue il gregge con Effetto Mandria e si costruiscono imperi con Catan!

E se hai un gioco che ami? Portalo! Ma attento: dovrai spiegarlo agli altri, perché qui si gioca insieme. Scegliamo giochi che si imparano in pochi minuti, ma che fanno pensare e divertire a lungo! 😉♟️

